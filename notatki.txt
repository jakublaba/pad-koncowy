MACIERZ KORELACJI
Interesuje nas tutaj tak naprawdę tylko lewa dolna ćwiartka - korelacja różnych czynników pogodowych z metrykami
opóźnień. Możemy zaobserwować bardzo niskie korelacje, w większości nie przekraczające 0.15, w dużej ilości przypadków
również ujemne. Najmocniejszą korelacją jest tutaj prędkość wiatru i ilość opóźnień, ale nadal nie jest ona szczególnie
silna, bo zaledwie 0.25.
Wbrew pierwotnym założeniom, okazuje się że pogoda nie miała szczególnego wpływu na opóźnienia transportu publicznego.

PORÓWNANIE POGODY:
Temperatura - nieznaczne różnice - średnia i mediana pomiędzy dniami roboczymi, weekendami
	i świętami różnią się zaledwie o 1 lub 0.5 stopnia
Prędkość wiatru - różnice znów są niezbyt znaczące, około 1km/h
Wilgotność względna - niewielkie różnice, w święta około 15pp mniej wilgotno
Suma opadów - pierwszy czynnik pogodowy, w którym widać wyraźną różnicę - w porównaniu do dni roboczych, w weekendy i święta
	praktycznie nie padało. Weekendy i święta mają bardzo niskie odchylenie standardowe w tej kategorii,
	więc widać że średnia suma opadów nie jest zaniżona przez mocno odstające próbki.
Ciśnienie - nie widać istotnej różnicy, wszystkie metryki na podobnym poziomie.

PORÓWNANIE OPÓŹNIEŃ:
Dni robocze odstają zarówno wysoką średnią jak i medianą, podczas kiedy odchylenia standardowe są na podobnym poziomie.
Można więc stwierdzić że w dni robocze opóźnienia zazwyczaj są dłuższe.
Warto wziąć tutaj pod uwagę, że spieszenie się pojazdów jest oznaczone przez ujemne opóźnienie - to może oznaczać również że
w weekendy oraz święta pojazdy bardziej się spieszą - jest to zgodne z intuicją, w te dni zazwyczaj na drogach jest mniejszy ruch.
Przy ilości opóźnień nie do końca dobrze skonstruowaliśmy wykres - widać na nim sumaryczną ilość ze wszystkich dni w danej kategorii,
więc logiczne że w dni robocze będzie ich najwięcej.
Powinniśmy rozważyć średnią ilość opóźnień dziennie, w rozpatrywanym okresie wystąpiło:
15 dni roboczych
8 dni weekendowych
3 dni świąteczne

Średnia ilość opóźnień w:
dni robocze:	205.323k/15 = 13.688.200
weekendy:		84.768k/8 = 10.596.000
święta:			28.918k/3 = 9.639.333,(3)

Nadal z danych wynika, że transport najczęściej spóźnia się w dni powszednie a najrzadziej w święta, jednak nie jest to już
tak kolosalna różnica.
Warto tutaj wspomnieć, że na wykresie z dashboardu traffic_overview widać wzrost opóźnień tuż przed okresem świątecznym, a następnie
spadek w same święta - jest to zgodne z intuicją, dużo osób wyjeżdża na święta do rodziny w tym okresie, co powoduje wzmożony ruch.

ANALIZA OPÓŹNIEŃ W KATEGORIACH:
Po średniej i medianie na pierwszy rzut oka widać kilka ektremalnych przypadków:
- pojazd 1398 spóźnia się średnio około godziny
- pojazdy 2058 oraz 2060 spieszą się średnio około 2.5 godziny
- pojazdy 3604 oraz 3639 spieszą się średnio około godziny
Jest więcej odstających próbek, ale wybrałem najbardziej ekstremalne przypadki.
Następnie sprawdziłem odchylenia standardowe i ilości opóźnień.
- pojazd 1398: niskie odchylenie 0.7 i 2 niezgodności z rozkładem
- pojazd 2058: wysokie odchylenie 111.3 i 4 niezgodności z rozkładem
- pojazd 2060: brak odchylenia ponieważ była tylko jedna niezgodność z rozkładem
- pojazd 3604: wysokie odchylenie 134.7 i 64 niezgodności z rozkładem
- pojazd 3639: wysokie odchylenie 97.7 i 7 niezgodności z rozkładem

Sprawdziłem te numery w bazie pojazdów ZTM, z ciekawości czy da się zauważyć jakąś prawidłowość w producencie, typie lub roku produkcji:
- pojazd 1398: konstal, 105N, 1993
- pojazd 2058: konstal, 105N, 1999
- pojazd 2060: konstal, 105N, 1999
- pojazd 3604: pesa, 128N, 2014
- pojazd 3639: pesa, 128N, 2015

Przed przystąpieniem do analizy ze względu na brygadę, warto przytoczyć definicję.
"Brygada autobusowa czy tramwajowa oznacza przypisanie kierowcy i pojazdu do kursów, które wykonuje.
Każdy pojazd komunikacji miejskiej wykonujący kurs, porusza się po trasie konkretnej linii oraz ma przypisaną brygadę.
Na każdej linii może być wiele brygad - tyle ile pojazdów poruszających się w ramach danej linii w danym momencie.
Po numerze linii i brygadzie, można sprawdzić rozkład konkretnego autobusu czy tramwaju dla danego dnia.
Brygada zazwyczaj jest w formie numeru widocznego na przedniej szybie pojazdu lub w okolicy kierowcy. Każde miasto ma inny system numeracji brygad.
Inaczej mówiąc, brygada to zadanie przewozowe przypisane do konkretnego pojazdu i kierowcy, posiadające swój własny rozkład jazdy."

Widać na pierwszy rzut oka kilka ekstremalnych przypadków:
- brygada 181: średnio 4 godziny przed czasem
- brygada 186: średnio 3.5 godziny przed czasem
- brygada 257: średnio 2.5 godziny przed czasem
Największe spóźnienia nie są aż tak ekstremalne, ale można kilka zaobserwować:
- brygada 128: średnio 20 minut opóźnienia
- brygada 174: średnio 24 minuty opóźnienia
- brygada 184: średnio 23 minuty opóźnienia
Najciekawszą analizą jest jednak ilość opóźnień, ponieważ widać bardzo szczególny schemat:
Każda brygada z jednocyfrowym oznaczeniem nieporówywalnie odstaje od całej reszty próbek.
Strona czynaczas.pl pozwala sprawdzać brygadowe rozkłady jazdy, sprawdziłem tutaj ile przejazdów obsługuje każda
z jednocyfrowych brygad:
- brygada 1: 223 w dni powszednie, 184 w weekendy
- brygada 2: 200 w dni powszednie, 160 w weekendy
- brygada 3: 164 w dni powszednie, 130 w weekendy
- brygada 4: 136 w dni powszednie, 105 w weekendy
- brygada 5: 114 w dni powszednie, 88 w weekendy
- brygada 6: 92 w dni powszednie, 64 w weekendy
- brygada 7: 74 w dni powszednie, 48 w weekendy
- brygada 8: 64 w dni powszednie, 38 w weekendy
- brygada 9: 53 w dni powszednie, 24 w weekendy
Widać tutaj 2 rzeczy:
- jednocyfrowe brygady obsługują dużo więcej przejazdów w porównaniu do innych (zazwyczaj brygady mają ich po kilka lub kilkanaście)
- od brygady 1 do 9, widać trend spadkowy zarówno w ilości obsługiwanych przejazdów i ilości opóźnień, co jest intuicyjne i logiczne

Te dane wyjaśnia bardzo dobrze opis numeracji brygad: http://www.wgkm.waw.pl/portal/index.php/17-inne/126-numeracja-brygad
Jednocyfrowe brygady to tzw. "brygady całodziennie", czyli po prostu standardowe codziennie przejazdy.
Przykłady innych brygad:
- maratony: występujące z reguły w dni wolne dla wzmocnienia linii, oznaczane literą M, np. M1, M3, itd.
- wtyczki: kursują na linii, ale nie są wskazane w rozkładzie dla pasażerów - służą do chwilowego wzmocnienia linii
	bez zmiany rozkładu
